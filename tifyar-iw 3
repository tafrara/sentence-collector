Uriɣ-am-d kan tazwert tamatut.
Timetti, d agraw n yimdanen yettidiren akken.
Imdanen-a, aṭas n tɣawsiwin i ten-icerken.
Cerken-aɣ yixemmimen, idles, tutlayt.
 Akken ad tishil teywalt gar-asen. 
Asma ara d-ilal yiwen deg tmetti-nni ad yeḥfeḍ tutlayt-nsen.
 Iswiren n tutlayt: amawal, taseddast, asexdem n tenfaliyin.
 Ama yefhem ayɣer i tent-qqaren akken i tɣawsa-nni neɣ ur tent-yefhim ara.
 Ad tent-issexdam akken tent-ssexdamen wiyaḍ.
 Akken ad yessiweḍ ad d-yessenfali ula d netta ayen yebɣa. 
Asma ara yebɣu yiwen ad ilmed kra n tutlayt yezmer ad d-yaf uguren.
 Tutlayt mačči kan d amawal neɣ d taseddast neɣ d ilugan n tira.
Tutlayt d idles daɣen.
Yal tutlayt tesɛa ayen tt-issemgarden ɣef tiyaḍ.
 Deg teqbaylit yezmer yiwen ad isel i kra n tenfaliyin ur igezzu ara anamek-nsen.
Ad yefhem seg-sen lmeqsud-niḍen.
Ur yessin ara amek i tt-sexdamen neɣ asatal i deg ilaq ad tili. 
Ad as-isel yiwen i wabɛaḍ yenna-as : aman n flan ḥemmun.
 Xas yefhem yal aferdis deg wawalen-nni, ur ifehhem lmeqsud-is.
Tinfaliyin am tigi, ula d asuqel ur yezmir ara yiwen ad tent-yessuqel awal s wawal.
 Ur seɛɛunt ara anamek.
 Yezmer kan ad asent-id-yaf deg tmeslayt-nni tinfaliyin-niḍen iqerben ɣur-sent deg lmeɛna.
 Ad tent-yessuqel ḥsab n unamek-nsent kan. 
D tinfaliyin-agi i wumi qqaren “tinfaliyin tursilin”. 
Tenna-as i urgaz-is; ad ig Rebbi iɛerrq-ik.
Tenna-yas daɣen: ad k-yekkes Rebbi, ma zewǧeɣ nekkini.
Nekk ur ttruḥuɣ ara ɣer din, nadi win ara yeddun yid-m.
Aha tura belleɛ akin aqemmuḥ-im, terẓiḍ-iyi aqerru-w.
Ad d-ternuḍ yiwen kan n wawal, ad ffɣeɣ war tuɣalin.
Widak-ihin d udmawen n ccer!
Kerheɣ axxam n baba, skerhen-iyi rriḥa n taddart-a.
Taddart Ḥallafa, tezga-d deg ugafa n Tuqbal.
D Sid Ɛli Leḥdir i yuran ungal Tirga n wul.
D mass Ṣalḥi Muḥend Akli iyi-islemden azɣan aseklan, ɣef waya i d-ffɣeɣ d tagezzart n wungalen.
D Linda Kudac i d tameṭṭut taqbaylit tamezwarut i yuran ungal; isem-is aɛecciw n tmess.
Suffeɣ-d acciwen, tqebḥeḍ mulac ad k-ččen nutni.
Wigi ur uklalel ara leqder, yerna mi ak-d-nniɣ akka, ẓriɣ iwacu i ak-t-id-nniɣ.
A baba; wwten-aɣ. A mmi; ɛeqlen-aɣ.
Teqqes-it tzizwit deg twenza, yebzeg wudem-is, yuɣal am lweḥc.
Ad ssusmeɣ xir ma nniɣ-d ayen akken tɣunzaḍ.
Imdanen akk uḍnen tanefsit-nsen; kerhen tidet qerriḥen, smenyafen ikeddiben yessefraḥen.
Nekk d awezɣi ad qqimeɣ gar wigi, skerhen-iyi tilin.
Anabaḍ aqbayli uɛḍil a-t-an deg tmurt n Fransa.
Ur d-qqar ara akken ttxil-m, mazal imeɣnasen yettnaɣen s wulawen-nsen mačči am wid-nni yesɛan kan nnfeɛ.
Ussan-a, ur zmireɣ ad ɣreɣ ur zmireɣ ad aruɣ.
Amer ad waliɣ imru neɣ tawerqet ad rɛiɛceɣ.
Aha tura, ad k-tɛeddi ad tuɣaleḍ am madden yarkelli.
Ifaẓẓer ugrez-iw seg useyyeq.
Ɣunzaɣ ilel deg unebdu imi yettaččar d lɣaci.
Amer ad qqimeɣ dinna, ad d-teffeɣ tɣemmalt deg wul-iw.
Tewwet-it tiyiti n lmut.
Ur tesɛi tasa ɣef warraw-is.
Ziɣ win iɛeddan kan yezweǧ, yarew-d.
Nniɣ-as: ma akka i xeddment lxalat ixxamen, nekk ad xedmeɣ rebɛa.
Ur tumin ara aqcic-nni, truḥ testeqsa nettat.
Mi d-teffeɣ tfakturt n trisiti, tufa ilaq ad txelleṣ temnemya talef ! 
Tesker ahruḥu ɣef lḥaǧ meskin, tenna-yas : tura kan ad waliɣ akuntur.
Mazal lɛeqliyya n tqeḍɛit deg tmetti-nneɣ.
Awwah! Nniɣ-akent taddart-agi nneɣ mazal ur as-d-yeslif ara waḍu n tmussni.
D tagi akk i d taddart taneggarut deg umaḍal.
Telha kan imi mazal deg-s ciṭ-ni n niyya.
 Akken i nettaǧǧa tawwurt n uxxam teldi
Ulac akk win ara tt-id-yennalen.
Aha tura, susemet-aɣ akin ah!
Aselkim-iw ibeddu yettiqdim, ad n-aɣeɣ kan wayeḍ.
Ma xedmeɣ-t-id deg yal tikkelt ideg ara yexser; ad iyi-d-yesqam Tafunast d mmi-s.
Yarbaḥ! Zwir kečč, aql-aɣ kan deffir-k.
Ma uliɣ ass-a, azekka ad n-adreɣ.
Amer ttemyafeɣ ur selleɣ ara i lḥess-is.
D tasnilest i d tussna i izerrwen ayen akk yerzan tutlayt.
Deg tesnilest ad naf aṭas n yiḥricen: tamsislit, taseddast, amawal, tasnulfawalt, tesniremt.
Nekk ḥemmleɣ tasekla, tasnilest-agi ɣriɣ-tt fi baṭel.
Nnan-iyi-d :ad tesɛeddiḍ ddukṭura deg taɣult teɛriḍ yakan di master.
Sweqɛen-iyi almi bɣiɣ ad alseɣ akk i Rebbi-yagi n master.
Ad icɛel Rebbi timess deg ufewwad-nwen akka tezzenter deg yisekla ur nednib ur neɛṣi.
D acu i yeḍran akka?
D amcic-nni kan i yeɛlin ɣef lkacir-nni, yeffenter-it merra.
Ruḥ tura efk-aɣ-d imensi fak awal.
Anta-tt daɣ tagi ?
Kemm d taberranit, ur tessineḍ medden.
Yelli am lweḥc, tezga deg texxamt weḥd-s.
Kellfeɣ-awen aɛessas n uxxam-iw.
A-tan ma trebḥem ɣef leḥram, ad uɣaleɣ ula d nekk d taḥramt.
Ma yexdeɛ-iyi Ɛaziz, ad seṭṭleɣ acebbub-iw, ad qneɣ tageṭṭumt deg wanzaren.
Irgazen akk d ixeddaɛen ḥaca win ḥemmleɣ.
Aha ula d kemm, iban kan ixeddem-itent s tuffra.
D ayen i ixeddem i yettcakkat.
Nruḥ ɣer yilel qeccuc meccuc.
Ccmata-nni n Malek, yenna-d teččureḍ d tuccḍiwin.
Aselmad-iw yeqqar-iyi-d: ttsetḥiɣ yis-m.
Nekk uriɣ-d Tullist fell-as semmaɣ-as aselmad-iw.
Amer mačči d netta d awezɣi akk ad d-ffɣeɣ d taselmadt n tmaziɣt.
Nekk ḥqa ur ttamneɣ ara akk s tmaziɣt-a!
Ma tebɣiḍ taqbaylit, aql-i da ad k-slemdeɣ; ma d tamaziɣt, wali anda-niḍen.
Tiddukla-nni, tessexdam tamaziɣt akken ad tesɛeddi tiktiwin-is tinselmin.
Acḥal d abrid i d-uwten deg Teqbaylit, bɣan ad hudden isenfaren-is.
Tenna-yi-d yemma: yya-d ɛawen-iyi ad nessiweḍ leɣbar-nni d-ḥellseɣ.
Kkawen yifassen n yemma-m, ur zmireɣ ad d-ṭṭfeɣ acemma.
Ikerri-nni yuwet-iyi, wali iyi-ixdem.
Ma truḥeḍ kemm ad tefkeḍ ilmal-nni, ḥader mliḥ iman-im.
Wali kan Aqelwac-nni ma ur yemttuttel ara.
Ččar-asen amajwar-nni s tuga, ternuḍ-asen aslen.
Ad ruḥeɣ ad ḍerriɣ annar.
Iger-nni yeččur d abuneqqar, ad tk-kkseɣ.
win ur ten-nesɛi, yuggad nnger. 
win ten-yesɛan yerwa amdegger.
nekk sselmadeɣ taqbaylit mačči d tamaziɣt.
win ur nefhim ara, ttruẓuɣ aqerru-w fell-as.
Ḥemmlen-iyi yinelmaden axaṭer smeḥsiseɣ ula i yiɣeblan-nsen.
Maziɣ yettmeslay am teqcict d netta akk i nḥemmel deg tesmilt n tutlayin tijenṭaḍin.
Maziɣ yeskaray-d leḥrak-iw mi ara asen-senqaseɣ tizmilin.
